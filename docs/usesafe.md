UseSafe, Doruksistem tarafından e-ticaret ve perakende ekosistemi için geliştirilmiş bir 'Dijital Ürün Sertifikasyon Sistemi' (DPC). Tüketicilerin satın aldıkları ürünlerin güvenli olup olmadığından emin olmak istedikleri günümüzde, UseSafe ile bu güveni sağlıyoruz. Aynı zamanda BM sürdürülebilirlik ilkelerine ve Avrupa Yeşil Mutabakatı'nın gereksinimlerine uyumlu bir dijital sertifikasyon sunarak, hem üreticilerin hem de satıcıların regülasyonlara uygunluklarını sağlamayı hedefliyoruz.

UseSafe, blockchain teknolojisini kullanarak ürünlerin her bir aşamasını şeffaf ve güvenilir bir şekilde kayıt altına alıyor. Yapay zeka (AI) algoritmaları ile ürünlerin güvenliği ve standartlara uygunluğu otomatik olarak değerlendirilip onaylanıyor. IoT ile ürünlerin tedarik zinciri boyunca izlenebilirliği sağlanıyor.

Sistemimizde üreticiler ve satıcılar, ürünlerini UseSafe sertifikası almak için platforma başvurabiliyorlar. Sertifikalandırılan ürünler, e-ticaret sitelerinde özel bir UseSafe logosu ile satışa sunuluyor. Tüketiciler ise ayrı bir mobil uygulamamız üzerinden ürünün tüm içeriğine, zararlılıklarına, kullanım klavuzlarına, regülasyon ve ilgili standart uyumluluklarına, kullanım ve saklama koşullarına, üretimden satışına tüm geçmişine, güvenlik bilgilerine ve hatta kullanım sürecindeki değişikliklere, ürün son kullanım tarihlerine, alternatif UseSafe sertifikalı aynı kategorideki ürünlere erişebiliyorlar.

UseSafe, e-ticaret pazarında ürün güvenliği ve izlenebilirliği konusunda bir devrim yaratacak. Hem tüketicilerin daha güvenilir alışveriş yapmasını sağlayacağız, hem de üreticilerin global regülasyonlara uyum sağlamasına destek olacağız. Bu platform, Avrupa Birliği'nin dijital ürün pasaportu ve sürdürülebilirlik hedeflerine de katkı sunuyor.

UseSafe sistemi ile Doruksistem olarak hedefimiz, dünya genelindeki tüm e-ticaret platformlarında ürün güvenliği ve sürdürülebilirlik konusunda lider bir rol üstlenmek. Platformumuzu öncelikle Türkiye ve Avrupa pazarında yaygınlaştırmayı hedefliyoruz, ardından global çapta büyüme planlarımız var.